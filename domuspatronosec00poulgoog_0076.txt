..70-

Colonum petit, ubi, ex numinis voluntate fulgure pate-
facta, moritur, supremamque potestatem verbis agnoscit
novissimis, quippe, c dii, inquit, quamvis sero, sper· ·
nentes se intuentur (1). » Quae secreta deorum actio ce-
teris fere in omnibus fabulis apparet; ea vero, primo
intuitu, non aeque semper probanda videtur, nec recta,
nec sapiens,

Dii quidem, AEschyli judici0, in Agamemnonem, et in
ceteros animadvertebant propter majorum delicta, sed
et Agamemno et Clytaemnestra, propriis quoque culpis,
fato haud immerito concedebant; apud Sophoclem vero ,
OEdipus summis malis afficitur ob crimina quae omnino
inscius admisit, nec ei sunt revera imputanda. Imo Anti-
Ι gone acerbissimo cruciatur supplicio, quanquam pietate
et omni genere meritorum est praestantissima, ut deos
legitime possit reprehendere quum omnem calamitatem et
ignominiam immeritam ab Jove (2) experta sit. Quod
videtur parum ad pietatem allicere, si istud ferat pre-
tium. Attamen, quum nos prorsus pigeat poetam vitupe-
rare, cujus adeo commendabilem doctrinam multis antea
documentis demonstravimuS, libentius opinamur Sopho-
clem (quamvis id forsan vulgi supra mentem staret), his
exemplis induxisse homines ut non requirerent et spera-
rent ab hominibus et in praesenti, pro adimpletis officiis,
mercedem, sed oculos in immortalem ac beatissimam
vitam converterent. Qui, etsi altiores sensuS‚ ut tempo-
ribus illis, videantur, innuuntur tamen sermone Anti-
gones, quippe quae dictitet se non Creontis terramque

(1) Θεοὶ γὰρ εὖ μὲν , ὀψὲ δ’ εἶσορῶσ’, ὅταν
τὰ θεῖ’ ἀφείς τις . . . Sophocl. OEdip. Col. 1536.·
(2) Sophocl. Antig. 1-4.

 

