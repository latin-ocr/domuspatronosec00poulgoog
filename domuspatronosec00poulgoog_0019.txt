...ῃ-

omni ope servare tutam conantem, omnem rei invidiam

in Graecos transfert (1). Imo, quod sane mirum videbitur ·

apud poetam, qui ante omnes teneros expressit affectus,
-ita fabulam ordinat, ut paterni amoris privatique casus
fere immemores, Iphigeniam modo sese pro patria devo-
ventem spectemus ac miremur. Frustra enim ei se
auxiliatorem praebet Achilles, frustra mater ei studet
obsistere3 generosa puella, in‘bonum publicum intenta,
iram matris compescit; nam sibi, ignavo omisso pavore,
mori decretum, ut Troja evertatur, illudque decus loco
nuptiarum et liberorum accipit. Ita ipsa demonstrat
quanti momenti sit saevum patris consilium perfici, ut
eum ab omni fere crimine eximat nostrisque oculis sub-
jiciat miseratione potius quam odio prosequendum. Postea
chorus, quum Dianam roget ut Agamemno aeternam lau-
dem armis consequatur, ei videtur ex immolata filia glo-
riam attribuere. Demum, ipsi dii cervam pro puella
mactandam sufficiunt, sublatamque Iphigeniam sihi sacer-
dotem vindicat Diana, ut paterna officia quam minime
infringantur et caritas in patriam summam mercedem
accipiat.

Dii enim ea vincula quibus parentes et liberi inter se
connectuntur, adeo sacrata esse voluerunt, ut ea mors
non solveret domusque defunctis etiam curae esset.
Postquam Atossae quantam Xerxes expertus sit cladem
nuntiatum est, animam Darii patris , qui tantorum
malorum exitum praesagiat, chorus ex inferis elicit (2).

‚Advocantium clamores percipit defunctus reX, ex monu-
mento surgit, auditisque suorum calamitatibuS, acerbo

(1) Euripid. lphigen. in Aulis.
(2) AEschyl. Persae.

