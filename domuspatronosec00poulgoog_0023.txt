- 15 -
autem praedico omnium mulierum infelicissimam (1). 1>
Eodem quoque doloris sensu afficiuntur Graeci, quum
Astyanactem ‚ Andromaches filium, immolant, eodemque
studio eum matri tradunt sepeliendum (2).

Illud a poetis declaratur praecipuum esse Athenarum
decus quod parentum jura constanter defenderint. Quum
enim matres ducum ad Thebas occisorum Theseum adi-
vissent, rogantes ut ab abnuentibus Thebanis corpora
filiorum sepelienda requireret, rex ille, quamvis obsidio-
nem injuste susceptam fuisse agnosceret, tamen, ut pa-
triam faceret pietate inclytam , has preces ratas habuit,
reique exitum armis assecutus est (3). Eadem ratione ‚
Pelasgus ‚ Argorum rex, optimus familiae patronus ab
AEschylo demonstratur, quippe qui Danai causam tueatur,
exorantis ut sibi, ad prolem tuendam adversus filios AEgypti,
socius et auxiliator adsit ε quapropter chorus, ut Argivi in
perpetuum secundis rebus utantur, vota ad deos facit (4).

Dii enim eoS, qui -haec domestica studia observant,
summa excipiunt gratia ; tanti vero officii contemptoribus
extrema supplicia reservantur. Non libens quidem, ut
supra diximuS, sed necessitate et oraculis coactuS‚
Agamemno filiam mactavit, quae tamen ei culpa attribui-
tur, morte luenda. Hanc enim cladem priusquam narret,
AEschylus horrendam Iphigeniae mortem per singula expli-
cat, ut novi sceleriS, quod mox admittet Clytaemnestra„
principiumaeesse videatur. Non modo enim haec mulier
pessima se jactat ultricem esse interemptae filiae, quae ad
atrocia aliis haud probandis invitamentis impellitur, sed
ea est etiam sententia chori, Calchantis verba referentis ‚

(1) Euripid. Hecub. 488-582‚ passim. - (3) Euripid. Supplices,
(2) Euripid. Troades. ·— (4) AEschyl. Supplices.

