...0-

cultusque domesticus decedebat, quod civitati etiam
'luctuosum videbatur (1). Quod ne fieret lex vario remedio
praecavit‚ adoptione scilicet, qua ob id, longe frequentius
usi sunt Athenienses quam recentiores populi (2) ; pro·
visum quoque matrimonio defuncti filiae cum uno e' pro-
pinquis, ex quihus ortus puer avi filius et haeres nuncu-
pabatur, ne vacua domus remaneret (3). Itaque, in hac
fabula ‚ chorus mortalibus certum felicitatis fundamentum
habet inclitam progeniem ‚ divitias a parentibus exceptu-
ram aliis liberis tradendas. Hanc dicit in adversis praesi-
dium, in prosperis jucunditatem, in bellis patriae firma-
mentum : imo exclamat : « Mihi quidem et prae divitiis et
regiis aedibus fuerit honos liberos educare ε odi vero
orbam vitam, et, si cui placet, hunc reprehendo; cum
mediocribus autem facultatibus vitam prole ornatam liben-
ter amplectar (4). »

Igitur, quum tanti pretii liberi sint, maximaque deorum
beneficia a poetis existimentur, eos summo amore diligant
parenteS, summo studio prosequantur. Itaque, multis in
fabuliS, ostenditur liberorum caritas virtus esse omnino
commendabilis, qua potissimum spectantium affectus
commoveantur : nec meliorem rationem invenit Sophocles
ad conciliandos animos Ajaci, jamjam sihi mortem consci-
turo,·quam ut hunc* fortissimum bellatorem repraesentaret

(1) Perrot. L’Eloquence a AtheneS, 1‘· partie, p. 362.
(Ξ) Robiou. Droit Attique, p. 59.
(3) Caillemer, success, a AtheneS, p. 43.

(4) Τὸν ἄπαιδα δ’ἀποστυγῶ
βίον, ᾧ τε δοκεῖ, ψέγω·
μετὰ δὲ κτεάνων μετρίων διοτᾶς ,

εὔπαιδος ἐχοίμαν.
Eurip. Ion , 475.

 

 

