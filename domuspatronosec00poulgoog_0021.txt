- 13 .-

demonstrabant libationes sepulchris impositae; quas omitti
crudele impiumque videbatur, nam credebatur mortuus
fame laborare ac negligentibus irasci. Itaque haec officia
lege jussa, quibus fungi debebat qui heres vocabatur (1).
Multa apud poetas exempla ac praecepta occurrunt :
inscriptam habet fabulam Χοήφοροι AEschylus; apud Sopho-
clem, Chrysothemis et ipsa Clytaemnestra dat libamenta
Agamemnoni, mox etiam spectabimus Antigonen, capitis
periculo, justa fratri persolventem ut Elysios campos
possit invisere, et, ob id, sperantem fore ut mortuo sit
accepta.

. Ea igitur poetis omnino arridet sententia quae dicit‘
parentum ac propinquorum commercia morte non inter-
cludi. Quod alio exemplo ratum facit Euripides fabula
in qua Hecubae in somno imago filii a perfido hospite
necati apparet, imo in scenam inducitur, nempe dii ad
matrem dilectam, relicto corpore, prosilire eum sinunt,
ne insepultus jaceat.

Quum adeo venerandus sit paternus amor ut inferos ma·
nes placatos faciat, jura ei maxima a poetis adscribuntur,
ita ut parentibus liceat liberorum interfectores propria
manu occidere. Documento sit Hecuba, quae, filio a
Polymestore necato, frustraque ab Agamemnone vindicta
expetita, quam tamen rex non iniquam esse reputat, ipsa
cum mulieribus sociis Polymestori oculos avellit filiosque
ejus omnes interimit. Iste vero excaecatus , liberorum
respersus sanguine , in auxilium horridis clamoribus
Graecos arcessit; cui advolans Agamemno : c< Polymestor‚
0 infelix, quis te perdidit? Quis oculos extraxit, faciem
cruentans tuam? Quis hos pueros interfecit‘L.. Quid dicis‘?

(1) Caillemer‚ Succession a Ath„ p. 182. Robiou, Droit Attique‚ p. 29.

 

