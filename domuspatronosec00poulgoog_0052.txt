...44-

rem, invita civitate , suscepisset. Namque, defuncto viro ,
alii nuberet, et, amisso filio, ‚alius esset ex alio vire,
at, mortuis parentibuS, non est unde frater sibi nasca-
tur (1). ’

Quae verba sunt ingenio hominum mire conformata,
nec, ut quibusdam placuit, proferuntur ex consueta
poetis disserendi subtilitate minus probanda, quum dici
solitum, si quis amicissimum desideret, patris aut matris
orbitatem minus lugendam, et cariorem quoque eum
habeas cujus in gratiam majora sis passus : ita Antigone
sibi videtur plus diligere fratrem cujus ob curam ‚ egestate
· et exsilio tantum una cum patre toleratiS‚ mortem vel
crudelissimam sit expertura. Quae fortis et libens fatum
excipit, novissima in luce in patriam urbem coelumque
intuenS, novissimisque verbis cives deosque testes advo-
cans quod talia patitur quia coluit pietatem.

Quidmulta‘? satis est hoc exemplum nobile ad animad-
vertendum qua ratione fraternum amorem poetae com-
mendaverint, quantisque laudibus sint prosecuti : nec
tamen extra propositum habetur quaedam annotari, iisdem
insistendo operibuS, de mutua inter Electram et Orestem
caritate. Hic, novam ut ita dicam speciem induit studium
istud, nec insuetam hominibuS, cum Electra fratrem,
quem natu major educaverit, materno quasi affectu am·-
plectatur. Quem falso nuntiatum mortuum tanquam ge—
nitrix luget, apprehensaque urna in quam reconditum
eum credit exclamat.

« Nunc te exstinctum gesto manibUS‚ o puer, quem
ex domo florentem emisi. Ο me miseram! Ο inanes‘cu-
ras quibus tibi cibum grato labore praebui mihi magis

(1) Sophocl. Antig. 905.

 

