-19-

CAPUT SECUNDUM. l
QUOMODO LIBEROS IN PARENTES OFFICIA EDOGUERIN'I'.

σε Erga parentes reverentia tertium est praeceptum
quod a Justitia veneranda praescriptum est (1). >>

Haec verba gravissima enuntiavit AEschylus', qui una
cum Sophocle et Euripide liberorum in parentes amorem
atque observantiam summis extulit laudibuS‚ acerbissimis-
que conviciis horum officiorum contemptoreS, diis homini-
busque invisoS, consectatus est. Quam enim miram pietatem
in eorum fabulis induit Antigone, ita ut eam nos etiam
diligamus perennemque apud posteros gloriam obtineat.
Namque‚'quum, regiis in aedibus, vita beata frui posset
aetatemque degere florentissimam, potius habuit miserri-
mam cum profugo patre fortunam experiri : quam a
proposito et Cre0, cujus filium in sponsum acceperat, et
ipse pater frustra conati sunt deterrere. Dicentibus enim
generosam esse mentem, sed non sine quadam stultitia,
et turpe esse virgini cum caeco viro exsilium, respondet :
«ι Quis te, pater, caecum curabit3 modestae quidem puellae
hoc exsilium non turpe, sed honestum (2). >i Itaque
OEdipum errantem, mendicum, cujus nomen omnes hor-
rent, summo studio, comes assidua, amplectitur, nempe,
α conside, ait, o miserande pater, hoo saxo non laevi,
longiorem enim quam pro sene viam confecisti (3). n

(1) Τὸ γὰρ τεκόντων σέὸας

τρίτον τόδ’ ὲν θεσμίοις

δίκας γέγραπται μεγιστοτίμου. AEschyl. Suppl.‚ 707.
(2) Eurip. Phoen. 1690.

(3) Soph. OEdip. σοι. 19.

