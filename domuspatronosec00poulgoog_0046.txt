Nec secus Ajax, quem supra demonstravimus patris et.
liberorum caritate fuisse conspicuum, fraterni etiam
amoris insigne exemplar a poetis proponitur. Conjunctis-
simus enim est Teucro fratri quem, ex concubina ortum ,
ob defectum natalium non despicit. Quippe, postquam
exercitus greges amens mactavit, ad mentem reversus ,
suique compos , fratrem vocat, qui morienti sibi adsit,
cujus et studium et fidem noverit, quoque superstite ,
minore desiderio vitam prosequatur. Namque scit filium,
non‘dum egressum e pueritia, patrio amore ac curiS,
’ juvante fratre, non omnino fore orbatum, nec eum, se
mortuo contumeliis laesuros AchivoS, nam strenuum ac
fidelem ei relinquit custodem, Teucrum , nutrimenti olim
curatorem studiosum (1).

Postea, ut pari amore Ajacem a Teucro dilectum ex-
primat Sophocles , hunc exhibet, corpore fratris adspectO,
exclamantem : « Ο omnium quae unquam viderim acer·
hissimum spectaculum! Ο carissime AJax, ut primum
casum tuum audivi, absens quidem ingemui, nunc autem
intuens pereo (Q). » Imo, se ipse arguit quasi sit hujus
necis auctor, iramque patris et aditum reformidat (quem
enim in deperdita fabula narravit AEschylus oh inultam
fratris cladem e domo ejectum), senem Jam videtur fu—
rentem aspicere : c< Scilicet, Telamon, pater tuus meusque,
ait, benigno laetoque vultu me excipiet reducem sine te. ι»
Cujus tamen amor non verbis tantum aperitur ; fratri
enim, quamvis vetet MenelauS‚ dat operam ut justa per-
solvantur, obstantique duci dicere sustinet se nudum ar-
mato ei suffecturum : exprobranteque principe quod hu-

(1) Sophoc. AjaX. 560.
(2) Ibid. 993.

 

