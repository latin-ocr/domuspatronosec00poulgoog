..50-

CAPUT QUARTUM.
’ nn uurms comosum orrlcns,

Permagni interest ad dignitatem domus conjuges mutuo
amore ac consiliorum omnium societate cohaerere , ut
exempla virtutum imitanda subjiciantur liberorum oculis ,
hique parentum bene moratorum conspectu ad eorum
amorem, ad fraternam concordiam inducantur. Operae
igitur pretium fuit ejusmodi officia a poetis illustrari et
argumentis convenientissimis firmari ε qui revera hujus
disciplinae ita studiosi exstiterunt ut documenta de hac re
paene innumera legentibus suppeditent.

Ii enim connubium in primis significaverunt esse vitae
rationem omnibus hominibus aptissimam, cui junior sese
accingit, cui puella recondita in penetralibus domus desti-
natur. Innuptam mori malum atque opprobrium habetur ε
hancque vicem Antigone, fortissima virgo, questibus ite-
ratis deplorat, et summam miseriarum habet se ultimam
ingredi viam, nuptiarum expertem ac festorum carminum
hymenaei, nec prolem sortitam, speluncamque, in quam
includitur, thalamum genialem appellat (1). Jam Electram
audivimuS, post caesam matrem, dolentem quod parri-
cidam nemo sit in conjugale cubile admissurus 2 adeo
juniorum mentibus obvia erat ista cogitatio.

Puellae enim, etsi a conspectu virorum remotae aetatem
puerilem in gynecaeo traducebant, parentes adspiciebant
studiosissimos parandarum nuptiarum, de quibus erant
vota et sermo frequentissimus. Testis est Iphigenia quae

(1) Sophocl. Antig. 806-92, passim.

 

 

